—257ss

3. Praetulit Christi tamen his amorem
Dulcis et linquens patriae penates,
Ut Deo soli vacet, in silenti

Conditus antro.

4. Fame nutricem scelerum juventam
Frangit et corpus subJ'icit labore,
Ut Deo castam sine labe vitam

Ducere possit.

5. Hoc duce prisci petiere patres
Antra deserti Dominamque pura
Mente quaerentes meruere vitae

Regna beatae.

6. Paule, sic nostram petimus salutem
Cures, ut coeli subeamus arcem
Atque cum sanctis mereamur hymnos

Dicere Christo.

7. Sit Deo patri decus et potestas
Et tibi, lapsi reparator orbis,
Quique septenis, paraclete, lustras

Pectora donis.

Brev. Paulinorum imp. Venetiis 1540. — 1, 2 concinet. -—- 3, 2 penatas.

454. In Translatione s. Pauli.
Ad Laudes. ’

1. Laudibus Christo jubilent fideles
Cujus in terris deditus amori
Paulus aeternam meruit, coronam

Caelibe vita.

2. Palma praebebat foliis amictum,
Fructibus victum, sitientis amnis
Irrigat fauces, tamen nec unquam his

Est satiatus,

3. Mente coelestes meditans honores
Splendidam Christi faciem frequenter
Adspicit gaudens fruiturque dulci

Nectare coeli.

4. Pane sexdenos alitur per annos,
Quem Dei nutu medium ferebat
Corvus, ut fessam melior senectam
Pasceret esca.
5. Inde post vitae varios labores
Inter orandum moribunda membra
Spiritus linquens meritis coruscans
Astra petebat.
Dreves. Hymni Inediti. 11. 17

