*237*

420. De sancta Martha.

1. Praesens solemnium nostrum sit gaudium,
Cujus praeconium cordis tripudium,
Cum Martha solium scandens ad arduum
Adivit regem omnium.

2. Virtutum Dominus gaudet amplexibus
Felicis hospitae, fidei debita
Reddit officia, dum beneficia
Larga solvit in patria.

3. Pascentem reficit, qui mundo sufficit,
Nova dans fercula, dulcia pocula,
Fons indeficiens, hospita sitiens

Bibat nunquam fastidiens.

4. Dulce convivium, in quo per fluvium
Delectabilium tollit fastidium,
Hoc plenum gaudium, hoc patrocinium
Marthae datur in praemium.

5. Oramus, Domine, dilectae hospitae
Dum festum agimus hymnumque pangimus,
EJ'us precamine purgemur crimine,
Coeli laetemur agmine.

6. Te, summa trinitas, simplex divinitas,
Quam fide noscimus devote poscimus,
Ut per suffragia Marthae des gaudia

Nobis [in coeli cuna}

Brev. ms. Mellicense 992 saec. 15. — 1, 1 Praesens nostrum ι olemus
sit. —— 5, 4 Cum coeli laetemur, — 61 3 nobis Marthae des gaudia,

421. De sancto martino.

1. Martinus, meritis compar apostolis,
Praesul magnificus, pontificum decus,
In mundo celebrem consecrat hanc diem,
Qua conscendit ad aethera.

2. Martinus, modicus et pauper saeculo,
Dives ingreditur regna perennia,
Quamvis ecclesiae pace quiesceret,

Palmam martyrii tenet.

3. Hic Christum media chlamyde texerat
Tres de morte viros atque resuscitat,
Dum nudis brachiis obtulit hostiam,

Ignis coelitus adfuit.

