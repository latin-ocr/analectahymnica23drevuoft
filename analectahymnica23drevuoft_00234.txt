—231—

407. De sancta Margareta.

1. Pange, lingua, Margaretae
v1rg1n1s praeconia,

Summi castae sponsae regis,

quam laudat ecclesia
Universa, nam temptantem
trivit cum victoria.

2. Dum contempsit furiosi
praeceptum Olybrii,

Idolorum sprevit cultum

spe coelestis praemii,
Mancipatur tenebrosis
mox locis ergastuli.

3. Flagellatur, concrematur
ignitis lampadibus,
Constanter non suspiravit
poenis horribilibus,
Coronari sed optavit
sanctis cum virginibus.

4. Extendens cervicem sacram

exspectabat gladium,
Petit ab iniquo Malcho

exorandi spatium,
Precatus cordis et oris

direxit ad Dominum.

.. Bonis spretis et completis

tormentis crudelibus
Sponsa Christi speciosa

jungitur martyribus,
Caput sanctum decollatur

saevis carnificibus,

. Genitori genitoque

laus et jubilatio,
Salus, honor, virtus quoque
sit et benedictio,
Procedenti ab utroque
compar sit laudatio.

Antiph. ms. Lubicense saec. 15. Cori. Lubicen. s· n.

408. De sancta Margareta.

1. Pange, lingua, Margaretae
Lacr-imam et gaudium,
Laudem sonent voces laetae
De concentu cordium,
Applaudentes sint athletae
Laetae post supplicium.

2. Hanc Olybrius molitur
Virginem seducere,
Nec promissis emollitur
Nec terretur verbere,
Compeditur, custoditur
Taetro clausa carcere.

3. Carcerata deglutitur
A ventre pestifero,
Liberatur, dum munitur,
Signo salutifero,
Daemon alter compeditur
Virginis calcaneo.

4. Post educta Margareta

Praefectum Olybrium
Non formidat, quia laeta
Sustinet martyrium
Et confundit verbi meta

Errores gentilium.

. Pendens ungue laceratur,

Torquetur incendio,
Virgis caesa religatur

Frustra mersa dolio.
Cum qua tandem decollatur

Credens multa concio.

. Hujus ergo concionis

Concordi constantia
Vim humanae passionis

Pari patientia
Superemur, ut cum bonis

Laetemur in gloria.

Psalt. ms. S. Mariae acl Gradus anni 1502. Cocl. Semin. Colonien. 49.
A. —— Psalt. ms. S. Mariae ad Gradus anni 1542. Cod. Semin. Colonien.
52. Β. -- 6, 5 ut cum justis B. —- Mel: Pange lingua.

