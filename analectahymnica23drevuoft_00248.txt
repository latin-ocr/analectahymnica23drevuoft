- 245 --

433. De saneta Monica.
Ad Vesperas.

1. Te ferant linguae celebrent et omnes,
Te simul totus moduletur orbis,
Saeculis cunctis memor eris ampla,

Monica, laude.

2. Cujus effusae lacrimae precesque
Cor tui durum rigidumque nati
Ad Dei magni meruere sacrum

Vertere cultum.

3. Ο decus summum pia spesque matrum,
Certa natorum via, dux, asylum,
Daemonum victrix, haeresum fugatrix,

Alma virago.

4. O tibi quantas populus fidelis
Gratias debet memori sub aevo,
Quem tuis summis meritis beasti,

Candida mater.

5. Quando bis mundo generares illum,
Quem sacrae per te fidei reductum
Denuo de te genitum fatemur,

Augustinum,

6. Qui tot invictus domuit rebelles,
Tot feros verae pietatis hostes,
Monstra tot, tantam rabiem repressit
Maximus ultor.

7. Qui tot errorum laqueos nocentes
Dissipans tantae tenebrasque noctis
Exstitit nulli meritis nec ulli

Laude secundus

8. Cui Deus tantum nisi praestitisset,
Tanta scripsisset nisi tantus ille,
Tota nimirum sacra lex fidesque

Nostra ruisset.

9. Laus tibi, summefapater atque fili,
Quique procedis simul ex utroque,
Spiritus sancte, Deus unus idem,

Laus tibi semper.

Hymn. ms. S. Salvatoris de Silva lacus anni 1415. Cod. Londinen.
Add 30014. A. — Brev. Romanum imp. Venetiis 1521. Β. -- In tono: „Ut
queant laxis“. B. — Dan. 1. 266 giebt die zwei ersten Strophen; Morel 514
den ganzen Hymnus. Der Umstantl, dass A fiir ein Produkt des Humanismus
eine so friihzeitige Quelle ist, veranlasst mich⁷ den Hymnus dai-aus zu
wiederholen.

