-75-

In mediis opibus meretrix nocturna cucullos
Induo prostituens in mediis opibus.
Nec metuens Dominum projeci carmine vultum,
30 offendens nimium nec metuens Dominum.
Semino nunc lacrimas ad serae gaudia messis
Et post delicias semino nunc lacrimas.
Gaudia sustinui, lucrum si prima recepi,
Lucrificante Deo gaudia sustinui.
35 Nec procul est opifex gemmam carbone refingens
Et gremium pandens, nec procul est opifex.

En, ubi vultus adest quaerens oracula matris,
Prae natis hominum, en, ubi natus adest.
Vultus adest Domini, cui totus sternitur orbis,

40 Signo judicii vultus adest Domini.
Ergo fremunt populi nec cessant tundere pectus
Matres cum senibus, ergo fremunt populi.
Sistitur in solio Domini spectabile signum
Theotocosque suo sistitur in solio.
45 Hinc thymiama dabunt, hinc balsama prima reponunt,
Thus myrrhamque ferunt, hinc thymiama dabunt.
Dat schola Graeca melos et plebs Romana susurros
Et variis modulis dat schola Graeca melos
Kyrie centuplicant et pugnis pectora pulsant,
50 Christe faveto, tonant, Kyrie centuplicant.

Invitatio ad orationem.-

Sollicitemus ob hoc Dominum prece, carmine, lingua
Et matrem Domini sollicitemus ob hoc.
Virgo Maria, tuos clementius adspice natos,
Exaudi famulos, virgo Maria, tuos,
55 Supplicibus lacrimis tibi grex cum spargitur urbis,
Alma Maria, fave supplicibus lacrimiS.
Turba gemit populi modico discrimine leti,
Sancta Maria, tibi turba gemit populi.
Sancta Dei genitrix, Romanam respice plebem
60 Ottonemque fove, sancta Dei genitriX.
Tertius Otto tuae nixus solamine palmae
Praesto sit veniae tertius Otto tuae,
Hic tibi, si quid habet, devoto pectore praestat,
Spargere non dubitat hic tibi, si quid habet.
65 Gaudeat omnis homo, quia regnat tertius Otto,
illius imperio gaudeat omnis homo.

Pontificale Romanum ms. saec. 10. Ood. Casinen. 451 (246). - Ein
Prozessionsliymnus aus der Zeit Otto ΠΙ. „Incipit carmen 111 Assumptione
sanctae Mariae 111 nocte, quando tabula portatur.

Dies wird erklart durch
die folgende (auch in dieser Hs. befindliche) Stelle des Ordo Romanus: „In

ipsa vespera vigiliarum praeparatur quoddam portatorium in sancto Laurentio

