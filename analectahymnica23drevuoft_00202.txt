—199—

338. De sancto Jacobo.

1. Dum poli sphaera volvitur,
Nobis novum exoritur
Sidus anniversario
De Jacobi martyrio.

2. Glarent festa celebria,
Per quae monstrat historia,
Quali virtute praeditus
Apostolus sit inclitus.

3. Hic decollatus hodie
Succedit thronum gloriae,
Felicem bibens calicem
Hostem devicit pernicem.

4. Cujus beata dogmata

Per vasti orbis climata
Credendi normam ingerunt
Et caritatem suggerunt.

. O martyr apostolice,

Jubar legis catholicae,
Exora pro supplicibus
Tua festa colentibus.

. Laus trinitati debita

Honor, potestas, gloria
Perenniter sit omnia
Per saeculorum saecula.

Antiph. ms. Calcariense saec. 16. Cod. Arch. Calcaricn. A 14. A.

Brev. Trajectense imp. Coloniae 1517. Β.

339. De ss. Innocentibus.

1. Verbum patris principium,
Proles beata coelitus,
Narrare quem nemo valet,
Dimissus terris apparens.

2. Homo videris, deitas,

Manens apud patrem ut eras,

Omnipotens inspiceris
Immortalis et cerneris.

3. Tu priscis vaticiniis
Te venturum spoponderas,
Ades, medendi pietas,
Cunctorum cura vulnera.

4. Tibi jam primum munera

Dependit Aethiopia,
Bethlem, Judaea patria
Salemque offert xenia.

. Sanguis primus dum funditur

Natorum ipsorum strage,
Edictum regis pervolans
Occidit infantum agmina.

. Dicto patratur citius

Herodis saeva jussio,
Abstractos ab uberibus
Allidit solo protinus

7. Nos etiam sequi semper
Agni refert vestigia,
Quos protulit cruor sacer
Primam praemittens hostiam.

Brev. ms. Lunaelacense saec. 14. Ccd. Palat. Vindcb. 1950 A. — Brev.
ms. Emmeramense saec. 14. Glm. Mcnacen. 14741. B. -— 1, 1 Verbi patris
AB. - 2, 4 Et cerneris immortalis A. —— 5, 1 Sanguis pius A. — 7, 1 Nos

et sequi A.

340. De ss. Innocentibus.

1. Hostis Herodes impie,
Christum dum vis occidere,
Pueros innocentia
Coelis coronat gloria.

2. Matrum caterva personat,

Collisa deflent pignora,
Vox in Rama est audita,
Rachel plorans tot milia.

