-71-

111. De septem Gaudiis Btrv.
Ad Vesperas.

1. Laudes perpetuae dignaque praemia
Inducunt animos gaudia promere,
Nam sanctus Gabriel nuntiat angelus:
Dulcis mater, ave, sit tibi gratia.

2. Et cognata senex Elisabeth tua
Concepit puerum semper amabilem,
Applaudens igitur mater in intimis
Montes difficiles scandere nititur.

3. In noctis medio nascitur insuper
Rector perpetuus virginis inclitae,
Incorrupta manent candida viscera,
Congaudent parili angelici chori.

4. Ducebat rutilans sole micantior
Reges stella pios visere parvulum,
Conceptu puerum virgineo satum,

Et praestant Domino munera plurima.

5. Certant dulcisonis astra, solum, mare
Hymnorum modulis psallere principi,
Dum surgit tumulo Christus et inferi
Dum frangit pariter tristia tartara.

6. Ascendit superos arbiter omnium,
Ad dextram residens ingeniti patris,
Spirat Christicolis lumine flammeo
Sanctum de patrio pectore spiritum.

7. Tandem virgineis mater honoribus
Coelestis solii sancta cacumina
Transcendit Jubilans, magnaque gloria,
Ingens laus et honor sit tibi, trinitas

Antiph. ms. Calcariense saec. 16. Cod. Arch. Calcarien. A. 14.

112. De septem Gaudiis BMV.
Alius Hymnus.

1. Virgo, dum scandis superos meatus,
Angeli laudis cytharam resolvunt,
Et super sanctos veneraris omneS,

Sancta Maria.

2. Sicut sol lucet gelida sorore
Clarior Phoebe, tua sic refulget
Claritas longum superis per aevum,

Sancta Maria.

